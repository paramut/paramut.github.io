---
title:  "Kintai-Kyo Bridge"
subtitle: "橋錦帯橋"
author: "Pao"
avatar: "img/authors/aaa.jpg"
image: "img/kinta.jpg"
date:   2015-04-23 12:12:12
---

### Kintai-Kyo Bridge
<h4>สะพานคินไตเคียว(Kintai-kyo Bridge)เป็นสะพานที่ทอดข้ามแม่น้ำนิชิกิ(Nishiki River)และพุ่งตรงไปยังปราสาทอิวาคูนิ(Iwakuni Castle) ที่ตั้งอยู่บนยอดเขาอีกฝั่งหนึ่งของแม่น้ำ เป็นสิ่งก่อสร้างที่โดดเด่นและมีชื่อเสียงที่สุดในเมืองนี้ มีรูปร่างเป็นเอกลักษณ์ สะพานแห่งนี้มีความสวยงามตลอดทั้งปี โดยเฉพาะช่วงฤดูใบไม้ผลิในต้นเดือนเมษายน จะเต็มไปด้วยดอกซากุระสีชมพูที่บานสะพรั่งทั้งสองฝั่ง

<br><br>สะพานคินไตเคียวเป็น 1 ใน 3 สะพานที่สวยที่สุดของญี่ปุ่น(ร่วมกับสะพานชินเคียว(Shinkyo Bridge) ที่เมืองนิกโก้ และสะพานซารุฮาชิ(Saru-hashi Bridge)ที่โอสึกิ) ใช้วิธีสร้างแบบดั้งเดิม ซึ่งไม่ใช้ตะปูแม้แต่ตัวเดียว โดยการเข้าชิ้นด้วยสลัก มีทั้งหมด 5 โค้ง แผนการก่อสร้างสะพานล้มเลิกเมื่อครั้งที่ถูกกระแสน้ำในแม่น้ำนิชิกิทำลาย หลังจากนั้นจึงได้มีแผนการสร้างสะพานที่แข็งแรงกว่าเดิมโดย Kikkawa Hiroyoshi ขุนนางศักดินาที่ 3 ของเมืองอิวาคุนิ ตัวสะพานมีความยาว 193 เมตร แต่ละโค้งกว้าง 5 เมตร และวงโค้งบนสุดสูงจากแม่น้ำประมาณ 12 เมตร หลังจากที่สะพานสร้างเสร็จในปี 1673 ยังคงสภาพเดิมจนมีอายุถึงปี 1950 จึงถูกพายุไต้ฝุ่นที่รุนแรงพัดถล่ม ในระหว่างนั้นญี่ปุ่นอยู่ในช่วงสงคราม การบำรุงรักษาสมบัติที่สำคัญทางประวัติศาสตร์และวัฒนธรรมก็ถูกละเลย สะพานที่พังจึงไม่มีการซ่อมแซมเกือบ 400 ปี หลังจากนั้นไม่นานชาวบ้านก็เริ่มทำการฟื้นฟูสะพานที่เป็นหัวใจของเมืองขึ้น เสร็จสมบูรณ์ในปี 1953 เมื่อเร็วๆนี้สะพานคินไตเคียวได้รับการบูรณะเป็นครั้งแรกหลังจากที่ถูกสร้างขึ้นมาใหม่ แล้วเสร็จในเดือนมีนาคม ปี 2004 ซึ่งมีค่าใช้จ่ายสูงถึง 2 ร้อยล้านเยน โดยผู้เข้าชมจะต้องจ่ายค่าเดินผ่านด้วย</h4>
