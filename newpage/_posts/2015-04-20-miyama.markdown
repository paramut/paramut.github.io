---
title:  "Miyama"
subtitle: "みやま"
author: "Pao"
avatar: "img/authors/aaa.jpg"
image: "img/miya.jpg"
date:   2015-04-20 12:12:12
---

### Miyama
<h4>หนึ่งในอาคารที่เปิดให้ประชาชนเข้าชม คือ พิพิธภัณฑ์คายาบูกิ โน ซาโตะ(Kayabuki no Sato Folk Museum) มีการจัดแสดงเครื่องมือแบบดั้งเดิม และอุปกรณ์เครื่องใช้ในบ้านโบราณเมื่อสมัยสิบปีก่อน ถัดจากพิพิธภัณฑ์ไม่ไกลนัก เป็นที่ตั้งของพิพิธภัณฑ์อินดิโงะ(Little Indigo Museum) เป็นที่จัดแสดงศิลปะและสตูดิโอการย้อมสีผ้าอินดิโงะ นอกจากนั้นยังมีคาเฟ่ และร้านขายของที่ระลึกตั้งอยู่ใกล้ๆที่จอดรถนักท่องเที่ยวอีกด้วย

<br><br>อีกหนึ่งวิธีในการชื่นชมกระท่อมแบบคายาบูกิ คือ เข้าพักค้างคืน นักท่องเที่ยวจะได้สัมผัสกับบ้านสไตล์ญี่ปุ่นดั้งเดิม นอนบนฟูกในห้องเสื่อทาทามิ พร้อมเตาผิงที่ให้ความอบอุ่น ถึงแม้จะเป็นบ้านสไตล์เก่าๆ แต่ก็มีการติดตั้งสิ่งอำนวยความสะดวกที่ทันสมัย เช่น ห้องอาบน้ำ ห้องน้ำรวม มีค่าใช้จ่ายประมาณ 5,000-8,000 เยนต่อคน รวมอาหารท้องถิ่น เช่น ปลาหวาน Ayu ที่จับได้ในแม่น้ำยูระ(Yura River)

<br><br>ในเมืองมิยาม่ายังมีพิพิธภัณฑ์พื้นบ้านแกลลอรี่มิยาม่าคายาบูกิ(Miyama Kayabuki Galleryand Folk Museum) มีการจัดแสดงคอลเลกชั่นใหญ่ของเครื่องมือแบบดั้งเดิม และสิ่งประดิษฐ์ต่างๆของมิยาม่า โดยแกลลอรี่ศิลปะก็จะมีการจัดนิทรรศการแบบหมุนเวียนจากศิลปินต่างๆ ซึ่งสามารถเดินจาก Izumi bus stop ไปประมาณ 15 นาที หรือจาก Samotobashi bus stop ก็ได้

<br><br>กิจกรรมกลางแจ้งที่นิยมของเมืองมิยาม่าคือการตกปลาหวาน Ayu และเดินริมแม่น้ำยูริ ซึ่งสามารถเดินจากจาก Kayabui no Sato ไปถึง ศูนย์ธรรมชาติและที่พัก(Shizen Bunkamura Kajikaso) ระยะทาง 2 กิโลเมตร หรือสำหรับนักท่องเที่ยวที่ต้องการเดินป่าอะซึอุ(Ashiu Forest)แหล่งกำเนิดของแม่น้ำยูระ ซึ่งครอบคลุมชายแดนฝั่งตะวันออก ป่าแห่งนี้มีความอุดมสมบูรณ์และสวยงาม เป็นที่อยู่อาศัยของกวา หมี และลิง ก็สามารถซื้อทัวร์จาก Sizen Bunkamura Kajikaso ได้</h4>
