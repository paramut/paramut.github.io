<h3 id="hokkaido">Hokkaido</h3>

<h4>รวมข้อมูลการเที่ยว ฮอกไกโด(Hokkaido)
ฮอกไกโด(Hokkaido)
ฮอคไกโด(Hokkaido) – ดินแดนโรแมนติคทางตอนเหนือที่ยังเต็มไปด้วยความยิ่งใหญ่ของธรรมชาติ
เป็นเกาะทางเหนือของญี่ปุ่นที่เป็นอาณาบริเวณใหม่ซึ่งเพิ่งเปิดสู่ภายนอกอย่างเต็มที่เมื่อ 140 ปีที่แล้ว ทำให้อาจจะไม่มีความเก่าแก่ทางวัฒนธรรมเหมือนที่อื่นๆของญี่ปุ่น แต่ที่นี่จะมีชื่อเสียงด้านแหล่งท่องเที่ยวทางธรรมชาติ ที่ยังคงสภาพดั้งเดิมอยู่ รอให้นักท่องเที่ยวได้ไปสัมผัสมากกว่าที่อื่นๆของญี่ปุ่น อันเป็นเอกลักษณ์ของเกาะฮอคไกโด ดินแดนอันอุดมสมบูรณ์แวดล้อมไปด้วทะเลสามารถผลิตอาหารได้มากมายทำให้ฮอคไกโดถูกเรียกว่า “ขุมสมบัติของอาหาร “ และยังมีอุณหภูมิตํ่าที่สุดของญี่ปุ่น ติดลบมากกว่า 10 องศาในฤดูหนาว มีเมืองที่เป็นแหล่งท่องเที่ยวเด่นๆอยู่หลายเมือง ดังนี้

<br /><br />ซับโปโร(Sapporo)
ซับโปโลเป็นเมืองศูนย์กลางและแหล่งท่องเที่ยวหลักของฮอคไกโดมีจุดศูนย์กลางเมืองอยู่ที่สวนสาธารณะโอโดริ(Odori) ซึ่งมีหอคอยโทรทัศน์ขนาดใหญ่ตั้งอยู่ ภายในเมืองยังมีจุดท่องเที่ยวที่น่าสนใจอีกหลายแห่ง และในช่วงต้นเดือนกุมภาพันธ์ของทุกๆปีจะมีงานเทศกาลหิมะ ซึ่งจะจัดแสดงรูปปั้นหิมะของสถานที่สำคัญต่างๆทั่วโลก รวมถึงตัวการ์ตูนโดยการแกะสลักหิมะและน้ำแข็ง

<br /><br />โอทารุ/ฮะโคดะเทะ (Otaru)
โอทารุเป็นเมืองท่าที่สำคัญและเจริญรุ่งเรืองของเกาะฮอกไกโด มีถนนซูชิที่สดมากๆอยู่ และย่านคลองเก่า

<br /><br />ฮะโคดะเทะ(Hakodate)
เมืองฮะโคดะเทะเป็นเมืองท่าแห่งแรกของญี่ปุ่นตามสนธิสัญญาสัมพันธมิตรระหว่างอเมริกาและญี่ปุ่นในปี 1854 และมีทิวทัศน์ยามคํ่าคืนของฮะโคดะเทะได้รับการยกย่องว่าเป็นทิวทัศน์ยามคํ่าคืนที่สวยงามหนึ่งในสามของโลกร่วมกับเนเปิ้ลส์และฮ่องกง ทำให้เป็นอีกหนึ่งแหล่งท่องเที่ยวหลักของเกาะฮอกไกโดด้วย

<br /><br />ไทเซะทสึ/ฟุระโน่(Taisetsu – Furano)
เป็นแหล่งท่องเที่ยวทางธรรมชาติที่สวยงามมากของฮอกไกโด มีทิวทัศน์อันตระการตาของเทือกเขาโทคะฉิและภูเขาไทเซะทสึ ซึ่งสูงกว่า 2,000 เมตร มีสถานที่น่าสนใจได้แก่ ฟาร์มโคนม, ที่ชมวิวกลางฟุระโน่ซึ่งอยู่ที่ส่วนกลางของฮอคไกโด, สวนดอกลาเวนเดอร์ซึ่งบานช่วงปลายเดือนมิถุนายนถึงปลายเดือนกรกฎาคม และโซอุนเคียวเป็นรีสอร์ทนํ้าพุร้อนซึ่งอยู่ที่เชิงเขาของภูเขาไทเซะทสึซึ่งเป็นหุบเขามีหน้าผาชันทั้งสองด้าน น่าเข้าไปสัมผัส

<br /><br />ทางตะวันออกและเหนือของฮอคไกโด
มีสถานที่น่าสนใจได้แก่ คุชิโระเป็นเมืองที่เป็นศูนย์กลางของฝั่งตะวันออกของฮอคไกโดมีอุตสหกรรมประมงเป็นหลัก, “ที่ลุ่มชื้นคุชิโระ” เป็นอุทยานแห่งชาติขนาดใหญ่มีพื้นที่กว่า 26,861 เฮคเตอร์และเป็นที่อยู่อาศัยของสัตว์ต่างๆมากมายรวมถึงนกกระเรียนญี่ปุ่นซึ่งเป็นสัตว์อนุรักษ์ด้วย และยังมีทะเลสาบที่สวยงามเช่น ทะเลสาบคุชชะโระ, ทะเลสาบมะชุ และทะเลสาบอะคัน ที่อยู่โดยรอบเมืองคุชิโระอีกด้วย</h4>
